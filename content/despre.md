---
title: "Despre noi și de ce există acest website"
draft: false
layout: "single"
type: "standalone" 
---

Începem prin a spune ca acest site nu are nici o afiliere politica. Suntem o mână de colegi de muncă și prieteni care a simțit nevoia să creeze o sursă de informare. <br>

Am tot văzut diferite articole cu declarațiile scandaloase făcute de un candidat la prezidențiale, dar multe dintre ele au fost scoase din context, multe au fost comentate până când sensul le-a fost schimbat, iar sursa originală s-a pierdut adesea in postări scurte pe Tiktok. <br>
Aici veți găsi doar declarația, sursa și informații (dacă există) care o contrazic.<br>
Nu avem nicio finanțare externă - costul nostru fiind orele de documentare si publicare Website, la care se adauga costul modic al domeniului Web. 

<h2>Nu este și site-ul ăsta o manipulare?</h2>
Noi credem că nu, dar cu toate astea sunt necesare niște precizări.<br>
Site-ul acesta prezintă o singură latură a domnului Călin Georgescu - cea controversată. Nu prezintă potențialele inițiative pozitive, ce nu pot fi confirmate sau infirmate. De asemenea, el nu poate fi considerat unică sursă de informare.<br>
<span class="emphasis">Atenție: aici veți găsi doar o fâșie de adevăr.</span><br>

Promisiunea noastră e ca încercăm să punem doar declarațiile controversate care în mod cert îi pot fi atribuite lui Călin Georgescu.

<h3>Atunci de ce doar de rău?</h3>
Pentru noi (opinie subiectivă) oricare din afirmațiile publicate este suficientă pentru a-i invalida credibilitatea domnului Georgescu. Astfel, orice alte idei ce poate sunt benefice, nu mai pot conta. 
Rezultatul primului tur ne-a confirmat ca nu toți gândim la fel. Este posibil ca tu, cel sau cea care citești declarațiile, să fii de acord cu discursul lui Călin Georgescu. Întrebarea pe care o punem noi este: ești de acord cu tot ce susține Călin Georgescu? 
 <br>
Dacă da, iți recomandăm secțiunea <span class="emphasis">„Oare sunt manipulat?”</span>. Dacă nu, te invităm să decizi pentru tine cât de tare cântăresc afirmațiile cu care nu ești de acord. <br>
Poate nu poți sa susții pe cineva care crede că Putin este un patriot sau că legionarii au fost o forță a binelui sau că omul nu a ajuns pe lună sau că Mihai Eminescu și Iisus Hristos sunt egali în vreo măsură. 

<h3>Ne cerem scuze celora pe care îi vom supăra</h3>
Suntem convinși că în unii dintre voi aceste afirmații pot declanșa răspunsuri emoționale, indiferent de ce parte vă aflați. Încercați să priviți cu mintea deschisă și să judecați pentru voi. <span class="emphasis">Încercați să decideți pentru voi dacă a fost trecută vreo linie roșie.</span>


