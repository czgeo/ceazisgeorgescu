---
title: "Hrana: stiti de ce se mananca? Ca sa dea de mancare la paraziti"
date: 2024-12-02
tags: ["identitate națională", "alimentatie", "spiritualitate", "dezinformare"]
draft: false
weight: 2
---

### Declarație

**Călin Georgescu**: *"Fiecare țară are o identitate, noi n-avem niciuna. Și atunci am spus: <span class="emphasis">Hrana, Apa, Energie</span>. Cu asta cucerim lumea, mai ales astăzi.

Hrana înseamnă, în primul rând, să hrănești mintea cu adevărul. <span class="emphasis">Hrana nu înseamnă mâncare. Ha. Știți de ce se mănâncă? De ce mănâncă omul? Nu ca să aibă energie, ci ca să dea de mâncare la paraziți</span>, și atunci când ți-e frică, când ai neliniști, când ai oboseli, ești <span class="emphasis">parazitat energetic</span>, asta înseamnă.

Nu mai ești tu, e altcineva, și atunci în continuare mănânci, mănânci ca să-ți oferi un cadou, mănânci din plictiseală, mănânci că așa dă bine. Dom'ne, dacii nu se hrăneau cu ce vedeți prin publicitățile astea banale, ei se hrăneau cu aerul munților și cu fructele pădurii, atât.

Autocontrolul este important, asta înseamnă voință interioară, ce fac cu mine."*

### Context

[Minutul 40: Conferință Călin Georgescu (14 apr 2024)](https://youtu.be/vJlAh0zz3LA?si=BWkFp47FRdhO4VuU&t=2400)

### Dovezi și fapte
<!--more-->

**1. Identitatea națională a României**:
- România are o identitate națională bine definită, bazată pe istorie, cultură și tradiții. Conceptul de identitate națională se referă la sentimentul de apartenență la o națiune, format prin elemente comune precum limba, cultura și istoria. 


**2. Alimentația dacilor**:
- Contrar afirmațiilor romantizate, dacii aveau o dietă diversificată, incluzând cereale precum grâul, meiul, orzul și ovăzul, leguminoase, fructe, legume, produse lactate și carne. De asemenea, consumau pâine nedospită și terciuri de cereale. 
Sursa academica: [Ferencz, I. (n.d.). Aspecte ale economiei în cetatea dacică de la Ardeu. Dovezi arheologice ale procesării cerealelor Aspects of the economy in the Dacian fortress of Ardeu. Archaeological evidence of grain processing](https://biblioteca-digitala.ro/reviste/carte/Zanoci/Economie-mediu-spatiul-tiso-nistrean-epoca-fierului_2021-09.pdf)
Sursa academica: Ferencz, I. V., & Barbu, M. G. (2012). Between Food Needing and Sports Activity: Hunting in the Geto-Dacian Areas. Brukenthal Acta Musei, 7(1), 63-74.
Sursa academica: Dabal, D., & Marius, A. (2022). [A Story of Cooking in Dacian Pots from Bozânta Mică-Grind. Use of Experimental and Experiential Archaeology as Research Methods. ArheoVest.](https://www.academia.edu/92369290/A_Story_of_Cooking_in_Dacian_Pots_from_Boz%C3%A2nta_Mic%C4%83_Grind_Use_of_Experimental_and_Experiential_Archaeology_as_Research_Methods)

**Despre alimentatie**: 

Alimentația este esențială pentru funcționarea optimă a organismului uman, furnizând energia și nutrienții necesari pentru procesele vitale.**
- **Furnizarea de energie**:  
   Alimentele furnizează calorii, care sunt transformate în energie pentru activitățile zilnice și funcțiile interne ale corpului.

- **Aportul de nutrienți esențiali**:  
   O dietă echilibrată oferă proteine, carbohidrați, grăsimi, vitamine și minerale necesare pentru creștere, repararea țesuturilor și menținerea sănătății generale.

- **Susținerea funcțiilor fiziologice**:  
   Nutrienții din alimente joacă roluri cruciale în procese precum imunitatea, coagularea sângelui și sinteza hormonilor.

Surse: 
- [Nutriție: ce este, importanță, reguli dietă sănătoasă](https://www.medlife.ro/articole-medicale/nutritie-ce-este-importanta-reguli-dieta-sanatoasa)
- [Doctorală, Ş. (n.d.). UNIVERSITATEA DE MEDICINĂ ŞI FARMACIE “CAROL DAVILA”, BUCUREŞTI Studii privind impactul nutriției echilibrate și calitatea alimentelor în menținerea sănătății organismului REZUMATUL TEZEI DE DOCTORAT.](ttps://umfcd.ro/wp-content/uploads/2024/SCOALA_DOCTORALA/TEZA_DOCTORAT/N%C4%82ST%C4%82SESCU_V_VALENTIN/V.%20Nastasescu%20-%20rezumat%20RO.pdf)

